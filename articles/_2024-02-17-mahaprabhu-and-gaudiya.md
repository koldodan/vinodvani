---
layout: letters
title: গৌড়ীয় এবং শ্রীমন্মহাপ্রভু
description: গৌড়ীয় এবং শ্রীমন্মহাপ্রভু
categories: articles
tags: articles
image:
  path: /img/Sri_Gaur.jpg
  height: 714
  width: 308
  alt: কলিপাবনাবতারী শ্রীশ্রীমন্মহাপ্রভু 
---

<!-- <p style="text-align:center"> শ্রীশ্রীগুরু-গৌরাঙ্গৌ জয়তঃ </p>  -->

<p style="text-align:center"> <b>  গৌড়ীয় এবং শ্রীমন্মহাপ্রভু </b> </p> 
<br>
<p style="text-align:center">
<img src="/img/Sri_Gaurhari.jpg" 
     width="180" 
     height="320"
     alt="কলিপাবনাবতারী শ্রীশ্রীমন্মহাপ্রভু " />
<br> <br>
<b> কলিপাবনাবতারী শ্রীশ্রীমন্মহাপ্রভু </b>
</p>
<br>

<br>
<p style="text-align:center"> <i>  
এক মহাপ্রভু, আর প্রভু দুই-জন ।  <br>
দুই প্রভু সেবে মহাপ্রভুর চরণ​॥   <br>
</i></p>
  <p style="text-align:right"> <i>
    - শ্রীচৈতন্যচরিতামৃত - আদি/৭/১৪ 
 </i> </p>  <br>

<b>শ্রীল​ প্রভুপাদ </b> <br>
&emsp; স্ব​য়ংভগবান শ্রীরাধাকৃষ্ণ​-মিলিততনু শ্রীকৃষ্ণচৈতন্য মহাপ্রভু।  শ্রীকৃষ্ণের দ্বিতীয় দেহ, বৈভবপ্রকাশ শ্রীবলরাম শ্রীমন্নিত্যানন্দ প্রভু এবং মহাবিষ্ণুর অবতার শ্রীঅদ্বৈতাচার্য্য প্রভু।  এই দুই প্রভু শ্রীমন্মহাপ্রভুর সেবা করেন।  সকলেই শ্রীবিষ্ণুতত্ত্ব​।  কিন্তু স্ব​য়ংরূপ শ্রীকৃষ্ণই 'এক' 'মহাপ্রভু'। 

&emsp; মহাপ্রভু নামে গৌড়ীয়বৈষ্ণববৃন্দ মহাপ্রভু শ্রীনামে শ্রীশচীনন্দন গৌরসুন্দর কেই জানেন।  শ্রীল বৃন্দাবন দাস ঠাকুর মহাশ​য় শ্রীমন্নিত্যানন্দ প্রভুকেও মহাপ্রভু সম্বোধন করেছেন - দুই-এর অকত্ব হেতু - বর্ণমাত্র ভেদ।
<br>

&emsp; গৌড়ীয়​-ব্যতিরেক অন্য সম্প্রদায়ের প্রসঙ্গ ভিন্ন​।  যেমন শ্রীবল্লভাচার্য্য সম্প্রদায়ে শ্রীবল্লভাচার্য্যকে তাঁহারা মহাপ্রভু বলেন। 

&emsp; একটু ইতিহাস আলোচনা করিলে দেখা যায় - তিনি প্রথমে শ্রীল গদাধর পণ্ডিত গোস্বামীর শিষ্য ছিলেন​।  দক্ষিণভারতে শ্রীমন্মহাপ্রভু তাঁহাকে স্নেহ করিয়াছিলেন।  পরবর্ত্তীকালে শ্রীল শ্রীধরস্বামিপাদের শ্রীমদ্ভাগবতের ভাষ্যকে অসম্মান করিয়া শ্রীবল্লভাচার্য্য একটি ভাষ্য রচনা করেন।  শ্রীমন্মহাপ্রভুকে স্বীয় ভাষ্য দেখাইতে আগ্রহী হইয়া তিনি শ্রীধরস্বামিপাদের ভাষ্যকে অস্বীকার করিলে, শ্রীমন্মহাপ্রভু হাসিয়া তাঁহাকে বলেন -
<br>
<p style="text-align:center"> <i>  
প্রভু হাসি' কহে, - স্বামী না মানে যেই জন।
বেশ্যার ভিতরে তারে করিয়ে গণন॥
  <br>
</i></p>
  <p style="text-align:right"> <i>
    - শ্রীচৈতন্যচরিতামৃত - অন্ত্য/৭/১১৫ 
 </i> </p>  <br>

ব্রজধাম পরিক্রমাকালে শ্রীল প্রভুপাদের ভাষণ হইতে ঊদ্ধৃত -
&emsp; "যখন শ্রীকৃষ্ণচৈতন্যদেব প্র​য়াগ​-ধামে এসেছিলেন, তখন বল্লভাচার্য্য প্র​য়াগের অপর পারে আড়াইল-গ্রামে তাঁ'র বাড়ীতে মহাপ্রভুকে নিয়ে যাচ্ছিলেন, সেই সঙ্গে শ্রীরূপ​প্রভুও ছিলেন।  যমুনাদেবী-দর্শনে শ্রীচৈতন্যদেবের বার্ষভানবীর স্মৃতি এ'সে উপস্থিত হ'লো। শ্রীগৌরসুন্দর যে আশ্চর্য্য লীলা প্রদর্শন করলেন, শ্রীরূপপ্রভু-ব্যতীত সেই লীলা আর কেহ বুঝে উঠ্তে পারলেন না। বল্লভাচার্য্য তা দেখে অত্যন্ত আশ্চর্য্যান্বিত হ'লেন।" <b>

&emsp; "বল্লভাচার্য্য মহাপ্রভুকে নিজের বাড়ীতে নিয়ে আসলেন এবং মহাপ্রভুর সেবা করলেন।  মহাপ্রভুও বল্লভাচার্য্যকে যথেষ্ট গৌরব প্রদান ক'রে নিজের প্রকৃত স্বরূপ বুঝ্তে দিলেন না।  অন্য লোক যেন মহাপ্রভুর ভাবের সাহায্য না করেন​, এজন্য অপর লোককে মহাপ্রভুর নিকটে আসতে বাধা দিলেন।"

শ্রীমতীরাধিকার মহাভাব অঙ্গীকার করিয়া অখিলরসামৃতমূর্ত্তি শ্রীকৃষ্ণচন্দ্রের শ্রীগৌররূপে আবির্ভাব​।  বল্লভাচার্য্য মহাভাবের লীলা দর্শন করে আশ্চর্য্যান্বিতই হইলেন, কিন্তু সেই পরমগুহ্য মহাভাবম​য়ী লীলা বল্লভাচার্য্যের অগোচরেই রহিয়া যাইল​।

শ্রীমন্মহাপ্রভুর স্বরূপ স্ব​য়ং মহাপ্রভুর কৃপা ব্যতীত কেহই অনুধাবন করিতে পারিবেন বা।  শ্রীবল্লভাচার্য্যও শ্রীমন্মহাপ্রভুর স্বরূপ অবগত হইতে পারিলেন না।  বাহ্যত সেবার অভিন​য় করিলেও, অন্য লোককে বাধা প্রদান-হেতু তাঁহার প্রকৃত উদ্দেশ্য প্রকাশিত হইয়া প​ড়িল​।  

শ্রীমন্মহাপ্রভু কৃপাসমুদ্র​। তাঁহার করুণা  অহৈতুকী! কিন্তু সেই কৃপাবারি গ্রহণ করিবার অকপট ইচ্ছা প্র​য়োজন।  নতুবা মহাসুযোগ পাইয়াও আমরা হারাইয়া ফেলিব​।


<b>শ্রীল প্রভুপাদ </b> <br>

<p style="text-align:center">
<img src="/img/Sri_Prabhupada_Cm.jpg" 
     width="175" 
     height="245"
     alt="শ্রীগৌড়ীয় গোষ্ঠীপতি শ্রীশ্রীগৌরসরস্বতী " />
<br> <br>
<b> শ্রীগৌড়ীয় গোষ্ঠীপতি শ্রীশ্রীগৌরসরস্বতী প্রভুপাদ </b>
</p>
<br>
<p style="text-align:center"> <i>  
হরিনাম-সুকীর্ত্তন​-কীর্ত্তিধরং   <br>
ধরণীগত​-জীবগণার্তিহরম্।   <br>
হর​-নারদ​-মাধব গীত​-গুণং  <br>
গুণহীন​-মদেকগতিং হি ভজে॥ <br>
</i></p>
  <p style="text-align:right"> <i>
    - 'প্রভুপাদ শ্রীল সরস্বতী ঠাকুর'-গ্রন্থে ঊধৃত শ্লোক​ 
 </i> </p>  <br>

 শ্রীবল্লভাচার্য্যের পুষ্টিমার্গীয় বৈষ্ণবসঙ্ঘের বার্ষিক অধিবেশনে শ্রীল প্রভুপাদ গৌড়ীয় বৈষ্ণবের মিলনের ইতিহাস সম্বন্ধে বক্তৃতা-প্রসঙ্গে শ্রবণ করি -
"শ্রীবল্লভাচার্য্যের পুত্রদ্ব​য় গোপীনাথ ও বিঠ্ঠল-দেবও শ্রীরূপ​-গোস্বামিপ্রভুর নিকট হরিকথা-শ্রবণ করিয়াছিলেন।"

"শ্রীরূপ​-গোস্বামিপ্রভৃতিই বল্লভ​-তন​য় শ্রীবিঠ্ঠলনাথকে বালগোপাল ও কিশোরগোপালের-সেবায় অধিকারী করেন।"

"শ্রীবল্লভাচার্য্যজী মহারাজ বৈষ্ণবজগতের যে একটী বিশেষ উপকার সাধন করিয়াছেন, তজ্জন্য বিশ্ববাসী সকল​-বৈষ্ণবই তাঁহার নিকট ঋণী।  তিনি মায়াবাদ-বিচারের যুক্তিসমূহ সম্যকরূপে খণ্ডণ করিয়াছেন।... শ্রীবল্লভাচার্য্যের অধস্তন সম্প্রদাযের অনেকেই মাযাবাদ-নিরসনের জন্য যত্ন করিয়াছেন।"

last paragraph


