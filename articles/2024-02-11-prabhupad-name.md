---
layout: letters
title: প্রভুপাদ - শ্রীনাম ও শ্রীনামী
description: প্রভুপাদ - শ্রীনাম ও শ্রীনামী
categories: articles
tags: articles
image:
  path: /img/Prabhupad.png
  height: 100
  width: 100
  alt: শ্রীগৌড়ীয় গোষ্ঠীপতি শ্রীশ্রীগৌরসরস্বতী প্রভুপাদ 
---

<!-- <p style="text-align:center"> শ্রীশ্রীগুরু-গৌরাঙ্গৌ জয়তঃ </p>  -->

<p style="text-align:center"> <b>  প্রভুপাদ - শ্রীনাম ও শ্রীনামী </b> </p> 
<br>

<p style="text-align:center">
<img src="/img/Srila_Prabhupada_Cm.jpg" 
     width="175" 
     height="245"
     alt="শ্রীগৌড়ীয় গোষ্ঠীপতি শ্রীশ্রীগৌরসরস্বতী " />
<br> <br>
<b> শ্রীগৌড়ীয় গোষ্ঠীপতি শ্রীশ্রীগৌরসরস্বতী প্রভুপাদ </b>
</p>

<p style="text-align:center"> <i>  
চিরগৌরজনাশ্র​য়বিশ্বগুরুং   <br>
গুরুগৌরকিশোরকদাস্যপরম্।   <br>
পরমাদৃত ভক্তিবিনোদপদম্   <br>
প্রণমামি সদা প্রভুপাদপদম্॥   <br>
</i></p>
  <p style="text-align:right"> <i>
    - শ্রীল ভক্তিরক্ষক শ্রীধর গোস্বামী মহারাজ  
 </i> </p> 
<br>

<b>শ্রীমন্মহাপ্রভু </b> <br>
&emsp; শ্রীব্রহ্মমাধ্ব-গৌড়ীয়-সম্প্রদায়ে যে কোনও ভক্ত যখন অত্যন্ত প্রীতির সহিত ​'শ্রীমন্মহাপ্রভু' এই নাম উচ্চারণ করেন তখন কাহাকে উদ্দেশ্য করিয়া থাকেন​?  আপনি যখন 'মহাপ্রভু' এই শ্রীনাম শ্রবণ করেন তখন কাঁহার শ্রীভাবমূর্ত্তি আপনার হৃদয়ে উদিত হন​? 
<br>

সমগ্র গৌড়ীয় বৈষ্ণব সমাজ অবশ্যই একবাক্যে উত্তর দিবেন - "কেন? কলিযুগ-পাবনাবতারী শচীনন্দন শ্রীকৃষ্ণচৈতন্য মহাপ্রভু!" 

নিশ্চ​য়ই!  
<br>

<b>শ্রীল​ প্রভুপাদ </b> <br>
&emsp; এখন যদি বৈষ্ণবগণ জ​য়ধ্বনি দিয়া কহেন - "জগদ্গুরু শ্রীল​ প্রভুপাদ কি জ​য়​!"  আপনাদিগের কাহারও মনে কি প্রশ্ন জাগিল​ - "কাঁহার জ​য়ধ্বনি দেওয়া হইল​?"  মহাপ্রভু নামের অনুরূপ প্রভুপাদ নামে একক শ্রীমূর্ত্তি আপনার হৃদয়ে আবির্ভূত হইলেন কি?
<br>

&emsp; সকলের হৃদ​য়ে নামী শ্রীল প্রভুপাদ উদিত হ​য়েন না।  বদ্ধজীব স্থান, কাল​, পাত্রের উপর আপাত​-অর্থে নির্ভরশীল​।  কে জয়ধ্বনি দিলেন​?  কোথায় জয়ধ্বনি দিলেন?  সেই স্থলে শ্রোতারূপে কাঁহারা উপস্থিত ছিলেন​? ইত্যাদি, ইত্যাদি।  ইহাই কলির ধর্ম​।  অপ্রাকৃত শ্রীনামকে - প্রাকৃত জড়-স্থান​-কাল​-পাত্রের অধীন এইরূপ ধোঁয়াশা প্রস্তুত করিয়া দিবার কারিগর স্ব​য়ং কলি।  ব্রহ্ম​-মাধ্ব​-গৌড়ীয় সম্প্রদায়ের সূর্য্যপ্রভ​ প্রভুপাদ শ্রীল সরস্বতী গোস্বামী ঠাকুরের অপ্রাকৃত শ্রীনামকে মেঘ​-কুজ্ঝটিকা দ্বারা ঢাকিয়া দেওয়া সম্বব ন​য়​।  প্রাকৃত বদ্ধজীব ইহাতে হতবুদ্ধি হইতে পারে মাত্র​! 
<br><br>

<b>অপ্রাকৃত শ্রীনাম ও শ্রীনামী  </b> <br>
&emsp; আমাদিগের স্মরণ রাখা প্রয়োজন যে জ​ড় জগতে বস্তু ও বস্তুর নাম ভিন্ন​।  জ​ড়​বস্তুকে নাম প্রদান করা হ​য়​।  অত​এব জ​ড় জগতে বস্তু হইতে নাম সরাইয়া লওয়াও সম্ভব​।  কিন্তু অপ্রাকৃত জগতে শ্রীনাম ও শ্রীনামী অভিন্ন​।  অত​এব শ্রীনামীকে শ্রীনাম হইতে পৃথক করা অসম্ভব​।  যাঁহারা 'প্রভুপাদ' এই শ্রীনামের অব্যবহার দ্বারা ব্রহ্ম-মাধ্ব​-গৌড়ীয় সম্প্রদায় তথা শ্রীভক্তিবিনোদ-ধারার ধ্রুবতারা ও অধিপতি শ্রীল ভক্তিসিদ্ধান্ত সরস্বতী গোস্বামী ঠাকুরকে অপসারণ করিবার অসৎ-অভিপ্রায়ে তাঁহারই কোনও এক শিষ্যকে সেই প্রভুপাদ-আসনে স্থাপন করিতে উদ্যত​, তাঁহাদের সেই কার্য্যটি সম্পূর্ণ​ মায়িক উদ্যোগ।  ইহা সম্প্রদায়​-বিরোধী, প্রভুপাদ​-বিগ্রহে সন্দেহ-আন​য়নের অপচেষ্টা​।
<br><br>

<b>মেপে নেওয়ার ধর্ম ও সন্দেহ </b> <br>
&emsp; কিন্তু বৈকুণ্ঠ্য জগতে ত সন্দেহের স্থান নাই!  সন্দেহ জ​ড়-জগতের বৈশিষ্ট্য​।  এই মায়িক জগতের অধিবাসী বদ্ধজীব-নিচয়ের মেপে নেওয়ার ধর্ম হইতে 'সন্দেহ' উত্থিত​।  একৈক বদ্ধ জীবের মনে সন্দেহের উৎপত্তিহেতু সমষ্টির বিচারে বিভ্রান্তির উদয়। বিভ্রান্তির মতবিন্যাসে যোগ দিয়া, সম্প্রদায় ত্যাগ করিয়া অতিবাড়ী অপসাম্প্রদায়িক দল​-উপদলের সৃষ্টি।  বিভ্রান্ত ও তত্ত্বজ্ঞান-বিবর্জ্জিত​ অপসাম্প্রদায়িক গোষ্ঠীসমুদয়ের মূল-সৎসম্প্রদায়ের প্রতি বিরোধ-অপরাধপূর্ণ​ দ্বন্দ্বে তাহাদের কলহের অবতারণা! 
<br><br>

<b>বিভ্রান্তি ও কলহ </b> <br>
&emsp; কলহের অবতারণা - জীবের কলহে নিমজ্জন! 'কলহ'​ - কলির বিশেষত্ব​।  বদ্ধজীবের এই জগতে কলহ-উৎপাদনই ত কলির উদ্দেশ্য!  কলহ-পরায়ণ বদ্ধজীব তাহাদের পরম উপাদেয় কলহ প্রাপ্ত হইলে পরমার্থ ত্যাগ করিবে - ইহাই স্বাভাবিক।  বাঃ! কলি তুমি আপাততঃ ও বাহ্যতঃ সফল হইলে।  অতঃপর​ বদ্ধজীব কলির দাস হইয়া কলির অতিবাড়ী-পরম্পরা গ্রহণ করিয়া জ​ড়-ভোগানন্দময় মিছাভক্তির অনুষ্ঠানকেই গর্বের সহিত ভক্তিধর্ম বলিয়া ভ্রান্ত হইবে - ইহাতে ত কোনও বিচিত্রতা নাই!  এই উদ্যোগের ফল​ বিভাজন​​।  অপ্রাকৃত ত্যাগ করিয়া প্রাকৃত​-বরণ।  সম্প্রদায় পরিত্যাগ করিয়া অতিবাড়ী-অপসম্প্রদায় সৃষ্টি।
<br><br>

<b>অপসম্প্রাদায়িক জীবকুল ও অশ্রদ্ধা </b> <br>
&emsp; শ্রীরূপানুগ আচার্য্যবর্য্য​ প্রভুপাদ শ্রীল ভক্তিসিদ্ধান্ত সরস্বতী গোস্বামী ঠাকুরের শ্রীনাম লইতে বর্তমান শ্রদ্ধাহীন​ ও সম্বন্ধ​-জ্ঞানহীন জীবকুলের বড়ই অনীহা।  এই অশ্রদ্ধা​ কেবল দুর্ভাগ্যজনক নহে,  ইহা মহা-অপরাধ​-জনক​।  কেহ বলেন "ভক্তিসিদ্ধান্ত মহারাজ", কেহ বা কেবলমাত্র "ভক্তিসিদ্ধান্ত"!  অনেক প্রেতাত্মার জিহ্বা ত প্রভুপাদ এই শ্রীনাম লইতে না পারিয়া নির্ব্বিকারই রহিয়া যায়।  হে গৌড়ীয় ভক্তগণ, আপনারাই বলিতে পারিবেন - এই সম্বন্ধ​-জ্ঞানের অভাবের এবং রূপানুগ-শ্রীভক্তিবিনোদ-ধারার মূলপুরুষ প্রভুপাদ শ্রীল ভক্তিসিদ্ধান্ত সরস্বতী ঠাকুরের প্রতি এই অবজ্ঞা, অপরাধ প্রবণতা ও আদরের কার্পণ্যের কারণ কী এবং ইহার প্রতিকার কিরূপে সম্ভব​। 
<br><br>

<b>শুদ্ধ​ভক্তকুলের জীবিতাশা </b> <br>
&emsp; চিদানন্দ​ম​য় ভক্তহৃদ​য় আলোকিত করিয়া করুণাঘনবিগ্রহ প্রভুপাদ শ্রীল ভক্তিসিদ্ধান্ত সরস্বতী গোস্বামী ঠাকুর সপার্ষদ​ বিরাজ করিবেন এবং সেবোন্মুখ জিহ্বায় তিনি 'প্রভুপাদ' শ্রীনাম-রূপে উদিত হইবেন - এই প্রার্থনা রাখি।  কলির সাম​য়িক ও আপাত-জ​য় ব্যতিরেক-ভাবে অচিন্ত্য-নিত্য-তত্ত্বের​ প্রচারে সহায়ক হইবে! 
<br> <br>
